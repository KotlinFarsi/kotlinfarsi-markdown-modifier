<div dir="rtl">

# همکاری با جاوا

در ابتدای این دوره دیدیم که در بعضی مواقع از کلاس های جاوا استفاده کردیم ولی توی این قسمت میخوایم بیشتر روی قابلیت همکاری کاتلین صحبت کنیم و همینطور که چندبار در طول این دوره اشاره کردم، کاتلین به راحتی میتونه با کلاس ها و توابع جاوا همکاری و ارتباط برقرار کنه به این معنی که میتونین در یک پروژه به راحتی از این دو زبون استفاده کنین و مزیتش اینه که اگر شما یک پروژه جاوا داشته باشین نیازی نیست که پروژه رو دور بریزین و همه چیز رو از اول بنویسین، تنها کاری که باید بکنین اینه که یک کلاس کاتلین بنویسین و از اون توابع و کلاس های جاوایی که قبلاً ساختین رو در اون استفاده کنین و همچنین یک ویژگی جالب و قشنگی که Intellij IDEA داره اینه که میتونه یک کلاس جاوا رو بگیره و اون رو به یک کلاس کاتلین تبدیل کنه.

همکاری با  کلاس‌های جاوا این مزیت رو بهمون میده که بتونیم از تموم کتابخانه هایی که برای JVM نوشته شده استفاده کنیم و همونطور که گفتم این مزیت رو بهمون میده که نیازی نباشه همه چیز رو از اول بنویسیم، نیازی نباشه که صبر کنیم تا یک سیستم بالابیاد و بعدش بتونیم در پروژه هامون استفاده اش کنیم. البته که خب به مراتب کاتلین با مفهوم تر و خلاصه تر و بهتر از جاواست و این به توسعه‌دهنده ها این اجازه رو میده که برای این که استفاده از یک API راحت تر بشه بیان و لایبری های کاتلین رو درست کنن که البته این کار خوبیه ولی دلیل نمیشه که نتونیم از همون کتابخونه های قبلی استفاده کنیم.

البته زمانی که داریم از جاوا داخل کاتلین استفاده میکنیم باید بر طبق روند کاتلین حرکت کنیم و بلعکس اگر از کاتلین در جاوا استفاده میکنیم باید طبق روند جاوا عمل کنیم.

</div>
